
Ko inicializiram Git bazo, se ustvari direktorij ".git", kjer so shranjeni vsi
podatki o podatkih (metapodatki).

"Staging area" je odlagališče za datoteke, ki bodo postorjene (commited) v bazo oz.
repozitorij. Delovni direktorij je fizični kraj na disku, ki, poleg datotek, vsebuje
tudi repozitorij.

Uprizoritveno območje (staging area) je uporabno za zagotavljanje, da je vsaka storitev
vezana na zgolj eno logično spremembo. Temu je tako, ker Git nudi preprosto orodje za
primerjanje sprememb med delovnim direktorijem in uprizoritvenim območjem ("git diff"),
in uprizoritvenim območjem ter zadnjim vnosom v repozitoriju ("git diff --staged").

Veje so koristne, kadar želim raziskati neko idejo, brez da bi spremenil generalno pot
razvoja, ali pa na primer, če želim razljičico v drugem jeziku.
Ukaz je "git branch" - za prikaz vseh vej - in "git branch <novo ime>" - za ustvarjenje
nove veje. Z "git checkout" se nato premikam z ene veje na drugo.

Če uporabim "checkout" na storitvi, in ne na veji, potem lahko naredim spremembe, ki se
ne bodo poznale na nobeni obstoječi veji. Če želim obdržati spremembe, potem nov/-e
storitve imenujem z "git branch -b <ime nove veje>". Slednja zastavica deluje kot dva
ukaza, in sicer najprej "git branch <ime nove veje>" nato "git checkout <ime nove veje>".

Prednosti avtomatičnega spajanja ("git merge") je v hitrejšem postopku, slabost pa v tem,
da ni zmeraj možno določiti končni spoj. A kjub temu je to prednostno, saj Git sporoči,
kjer obstaja nesoglasje in le tega nazorno prikaže; nato se avtor odloči, kateri deli
bodo vključeni v končno datoteko - spoj.
